# 1η Εργασία Αρχιτεκτονικής Υπολογιστών
## Ερώτημα 1

Στο πρώτο ερώτημα ζητείται η διερεύνηση παραμέτρων που χρησιμοποιούνται από το python script με όνομα starter_se.py. Το αρχείο βρίσκεται μέσα στον υποφάκελο configs/eample/arm, ο οποίος με την σειρά του βρίσκεται στον τοπικό φάκελο εγκατάστασης του gem5.
Όπως φαίνεται και από το παρακάτω screenshot, στο σημείο εισόδου του script (συνάρτηση main), προστίθενται στον parser παράμετροι που περιγράφουν το υπολογιστικό σύστημα: 

![starter_se.py](/screenshots/starter_se.png)

Στην συγκεκριμένη περίπτωση απαντώνται τα εξής χαρακτηριστικά (ως προεπιλογές-defaults):
* Τύπος CPU: Atomic (υπονοείται Atomic Simple CPU)
* Συχνότητα CPU: 4 GHz
* Αριθμός πυρήνων: 1
* Τύπος μνήμης: DDR3 με χρονισμό 1600 MHz
* Κανάλια μνήμης: 2
* Μέγεθος μνήμης: 2 GB

Στον κώδικα του ίδιου αρχείου στον constructor της κλάσης SimpleSeSystem (```def __init__()```), βλέπουμε ότι χρησιμοποιείται μία ιεραρχία μνημών cache που συμπεριλαμβάνει L1 και L2 μνήμη εκ των οποίων η πρώτη είναι private ενώ η δεύτερη είναι shared ανάμεσα στους πυρήνες (σε περίπτωση που επιλεχθεί αριθμός πυρήνων μεγαλύτερος του 1). Η εντολή με την οποία πέρασε το script στον προσομοιωτή του gem5 (gem5.opt) πέρασε με το όρισμα *cpu="minor"* το οποίο σημαίνει ότι παρακάμφθηκε η default επιλογή του Atomic που αναφέρεται παραπάνω και επιλέχθηκε ο τύπος Minor (δηλαδή Minor CPU). Τόσο η επιλογή του Atomic όσο και η επιλογή του Minor CPU ανήκουν στην κατηγορία των in-order CPU models ([CPU models](https://raw.githubusercontent.com/arm-university/arm-gem5-rsk/master/gem5_rsk.pdf)).





